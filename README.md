# gdx-foogl
<img src="gdx-foogl/foogl.png">
GDX - Friendly Object-Oriented Game Library 

# แนะนำ
เนื่องจากการพัฒนาเกมส์ด้วยภาษา JAVA นั้นไม่ใช่เรื่องที่ง่ายนัก ผู้เขียนโปรแกรมต้องมีความรู้และเชี่ยวชาญในการพัฒนาโปรแกรมมากพอสมควร เพราะการสร้างเกมส์มีองค์ประกอบหลายอย่าง เช่น การแสดงภาพกราฟฟิก การรับข้อมูลนำเข้าเพื่อควบคุมเกมส์ เช่น เมาส์ คีย์บอร์ด จอยสติกส์ การเล่นเสียงดนตรี การเล่นเสียงเอฟเฟค การทำภาพเคลื่อนไหว ฯลฯ การที่จะเริ่มต้นสร้างเกมส์โดยที่ไม่มีชุดคลาสไลบรารี่ที่ออกแบบไว้สำหรับการพัฒนาเกมส์โดยเฉพาะจึงเป็นเรื่องยากมาก

FooGameLib ออกแบบคลาสตามหลักการของการเขียนโปรแกรมเชิงวัตถุ ให้ได้กลุ่มของคลาสที่ใช้งานง่าย เหมาะสำหรับสร้างเกมส์ 2 มิติ มีความยึดหยุ่นสูงสามารถนำไปเพื่อพัฒนาเกมส์ได้หลากหลายชนิด มีประสิทธิภาพ และ มีคุณภาพที่จะสามารถนำไปพัฒนาเกมส์ได้จริง ใน FooGameLib จะประกอบด้วยกลุ่มของคลาสต่างๆ ที่ออกแบบมีโครงสร้างที่ดี เข้าใจง่าย มีส่วนการติดต่อในระดับสูง (High-Level Interface) ที่ให้ผู้เขียนโปรแกรมไม่ต้องกังวลเกี่ยวกับการจัดการกลไกที่ซับซ้อนภายใน โดยกระบวนการที่ยุ่งยากซับซ้อนทั้งหลายจะถูกซ่อนไว้เป็นลักษณะเป็นชั้นๆอยู่ภายใน แต่ไม่ได้ถูกปิดบัง เมื่อผู้เรียนมีความชำนาญขึ้นก็สามารถเขียนโปรแกรมเพื่อปรับเปลี่ยน เพิ่มเติมเองได้

# Video Clips
- https://youtu.be/Xm99JohB2CU 
